---
title: درباره
date: 2018-02-14 01:45:00
---
# معرفی ما

مجموعه گروه ریختار گروهی متشکل از طراحان و سازندگانی است که بیش و پیش از هر چیز، دغدغه تجربه، کارکردن مدام بر روی ایده‎ها، بهبود و در نهایت دستیابی به طرح‎های جسورانه و نو دارند. این گروه با هدف تولید و ساخت ایده‎های طراحی از مقیاس کوچک در کوتاه‎مدت تا طرح‎های بزرگ‎تر و پیچیده‎تر در بلند مدت شکل یافت. در این راستا و با توجّه به شرایط و مقدّمات لازم، کار را در قالب تمرکز بر طراحی‎های کاربردی، تزئینی و طراحی داخلی شروع کرده و به گروهی متشکل از تعدادی طراح و سازنده داوطلب تبدیل شده است. اصل مهم در مسیر کار ریختار، پایبندی به اصالت، کیفیت و گشوده بودن بر طرح‎ها، ایده‎ها و طراحان است.

این گروه نه با سرمایه و پشتوانه‎های سرمایه‎دارانه، بلکه بر پایه همکاری طراحانه و نه صرفاً به هدف نفع اقتصادی، که در نهایت به قصد دستیابی به مدیومی منعطف برای تبدیل ایده به محصول برای طراحان تشکیل شده است. اعتقاد ما بر این است که هر قدر که بتوانیم همکاری طراحانه را در فضایی با منطق و ساز و کار طراحی و ایده‎پردازی و در امنیت نسبت به جبر بازار و سودگرایی محض گسترش داده و واقعیت ببخشیم، این منظر ایده آل می‎تواند دست یافتنی‎تر شود.

ریختار مشتاق تجربه و نوگرایی با مصالح و فرم‎های نوین و خلاقانه است. ریختار بر اصالت و خلاقیت تأکید دارد و اگر از طریق همکاری، امکانات و مدیومِ خود بتواند طراحیِ خوب را از ایده و به واقعیت تبدیل کند، به همه آن‎چه میخواسته، رسیده است.